FAVOLE DEL CONTINENTE ASIATICO

Titolo: L’imperatore e la principessa

Ambientazione (solo per grafica):  Visione della Cina in generale e accenno alle caratteristiche fisiche (tre livelli, ognuno dei quali costituisce più o meno un terzo del territorio cinese. Il 1° livello costituito dai bassopiani fino ad un’altezza di 1.000 m., il 2° livello con altitudini che vanno fino ai 2.000 m.è quella delle regioni di confine e della Mongolia; il 3° livello è quello che supera i  2.000 m. ed è il territorio del Tibet e zone adiacenti. La Cina, data la sua diversità di terreni e di clima , è un paese molto ricco di prodotti alimentari, fra cui il riso, il frumento, i cereali, il tè, il cotone, il gelso. Considerevoli le vaste zone di pascolo, la sua ricchezza idrica, i suoi giacimenti di petrolio, di carbone e la coltivazione delle perle. La sua arte millenaria si sviluppa nella creazione di oggetti in ceramica, dipinti su tela, seta e carta e di oggetti in giada, lacca e costruzione di strumenti musicali, architettura, scultura,bronzi ecc. La Cina nei secoli ha subito molti attacchi di popoli nomadi. Per questo i suoi imperatori furono costretti , dal III secolo A.C. a costruire la Grande Muraglia, una straordinaria opera di difesa lunga 8.851 km. Che cerca di resistere ancora oggi agli attacchi del tempo.Dal 1987 fa parte del patrimonio dell’Umanità e dal 2007 è inserita fra le sette meraviglie del mondo moderno.

Speaker: Con questa fiaba vi porto in Asia e in particolare in Cina, il paese del sig. Wang che ci ha fatto conoscere. La Cina è un paese molto vasto. Per molti secoli è stato un impero che, per difendersi da vari invasori, ha costruito La Grande Muraglia , un’opera architettonica straordinaria lunga 8.851Km.che, dal 1987, fa parte del Patrimonio dell’Umanità , dichiarato dall’UNESCO.

L’imperatore e la principessa.
In un meraviglioso palazzo, circondato da un giardino pieno di fiori profumati, vive il giovane Imperatore Li. E’ tranquillo e felice. Alle sue spalle la Grande Muraglia lo protegge e così, durante le sue passeggiate mattutine in giardino, può pensare solo alla sua fidanzata che sta per sposare.
Un giorno però una sua anziana e fedele dipendente, Shui Men,  lo raggiunge correndo e gli annuncia che la principessa è stata rapita.
L’imperatore decide immediatamente di partire alla sua ricerca e accetta la proposta di aiuto di Shui Men che, come tutti sanno, ha poteri magici.
Dopo alcuni giorni di viaggio, vengono a sapere che il rapitore abita in un paese straniero,  all’interno di una montagna. Per arrivarci è necessario oltrepassare un ponte, sospeso su un burrone, e nessuno è mai tornato vivo.
L’imperatore decide coraggiosamente di attraversare il ponte che, con i suoi scricchiolii, sveglia un drago che comincia a lanciare fiamme contro di loro e incendia il ponte. Li sta per cadere nel burrone, ma Shui Men lo salva trasformandosi in aquila, afferrando Li sulle spalle e addormentando il drago. 
Raggiungono così l’ingresso della montagna. L’imperatore e  Shui Men si introducono in un’apertura della parete, scendono una scala a chiocciola e arrivano in un sotterraneo dove è la prigione della principessa, la liberano e tornano verso casa dove, appena arrivati, Li sposa la principessa.



Titolo: Aldar-Kose e il cavaliere

Ambientazione (solo per grafica): E’uno stato transcontinentale, a cavallo fra Europa e Asia. Confina ad Est con la Cina, ad Ovest e Nord con la Russia e a Sud con alcuni Paesi dell’Asia centrale, ovvero il Kirghizistan e il Turkmenistan. Inoltre, ad Ovest, è limitato per un tratto dal mar Caspio. Il Kazakistan è considerato il più grande stato del mondo non avente accesso al mare, in quanto il mar Caspio è considerato un lago, dato che non permette l’accesso al commercio marittimo. Le sue risorse minerarie sono vastissime:metano, carbone, minerali necessari nell’industria informatica e missilistica e ha  il più vasto giacimento di petrolio nel Mar Caspio, e poi gas, oro, argento, tungsteno ecc. 
Il Paese è principalmente pianeggiante se si escludono le pendici montuose orientali e sud-orientali (il monte Khan Tengri è alto 7010 m. – catene minori del Tian Shan superano in molti punti i 4000 m. e i monti Altaj, oltre i  4000 m.
La parte pianeggiante del Paese è costituita dalla steppa, spoglia di alberi, anche se la maggior parte della prateria originaria è stata trasformata in coltivazioni di grano e di altre piante alimentari. 
Uno dei simboli più importanti del paese è la dombra, uno strumento tradizionale simile al liuto.

Speaker: Siamo ancora in Asia  con la favola di oggi ma, questa volta, in Kazakistan, una terra a Nord della Cina, una terra che, tanto tempo fa, era una parte dell’impero del leggendario condottiero mongolo Gengis Kahn.
Il personaggio di Aldar-Kose  appartiene alla letteratura folklorica  kazaka e si ritrova anche in altre favole del Paese.

Aldar-Kose e il cavaliere.

Aldar-kose era un ragazzo molto povero e molto  intelligente che tutti amavano nel suo villaggio.
Ascoltate quello che gli capita in un  freddo giorno d’inverno.
Aldar-Kose cavalca solo nella steppa. Il suo cavallo, piuttosto vecchio e malandato, zoppica e il suo mantello è pieno di buchi e di rammendi.
Ad un tratto vede arrivare nella sua direzione un cavaliere. E’ su un cavallo bellissimo e indossa un mantello di pelliccia.
A quella vista, Aldar-Kose si alza sulla sella, apre il suo mantello e comincia a cantare.
“Non hai freddo ?” chiede il cavaliere meravigliato, “Come puoi aver voglia di cantare con un mantello così pieno di buchi?”
“ Questa è la ragione del mio canto”, risponde Aldar- Kose , “ Il vento gelido entra da un buco e esce dall’altro e io resto al caldo. Voi invece dovete avere freddo con quel mantello di pelliccia!”.
“Sì, è vero”, confessa il ricco mercante, “perché non mi vendi il tuo mantello? Ti posso dare in cambio il mio cavallo, la pelliccia e anche dei soldi”. Dopo un attimo di esitazione Aldar-Kose accetta, ma non vuole i soldi. C’è lo scambio di cavallo e di mantello e Aldar-Kose si allontana velocemente.
La sera, al villaggio Aldar-Kose racconta la sua avventura agli amici.


__________________________________________________________________________---


Titolo: Paok,  l’uccellino azzurro

Ambientazione (solo per grafica):  Questa leggenda è ambientata nella Malesia , e cita quelle zone che, dal 1988, sono state inserite dall’UNESCO nella lista del Patrimonio mondiale dell’Umanità : Il Parco del Gunung Mulu e quello del Kinabalu. Inserire il Parco Gunung, Patrimonio dell’Umanità o i due Parchi 

Speaker: Con questa leggenda siamo in Malesia, nel parco nazionale di Gunung, stato del Sarawak, nell’isola del Borneo dove vive un uccellino dalla testa azzurra chiamato, in lingua indonesiana, Paok Kepala biru  Il suo canto, secondo la tradizione degli Iban, ha il potere di far sbocciare i fiori e favorire la maturazione dei frutti selvatici dopo la stagione delle piogge.

Paok,  l’uccellino azzurro .    

Una leggenda degli Iban, abitanti originari della zona, dice che, molto tempo fa, una sola coppia  di paok viveva nella foresta. Il loro nido era su un alto albero, e lì la femmina paok  aveva depositato un solo uovo. I due genitori lo covavano con amore e, dopo poco tempo, era nato un fragile uccellino. La madre si era dedicata alla crescita del piccolo e, dopo le prime esperienze di volo,  lo aveva portato al grande fiume che tagliava in due la foresta. Gli aveva insegnato  a saltare da un masso all’altro, a riconoscere i pesci e le piante e a giocare nell’acqua. Ma, ad un tratto, un’onda  lo aveva travolto  facendogli spezzare una zampina. Il papà aveva  subito capito che suo figlio era stato morsicato da un Ika, che viveva nel fiume. Il timore di altri possibili pericoli per  il piccolo aveva spinto  papà paok a proporre alla sua compagna di migrare  verso un luogo più tranquillo come l’isola di Sumatra, conosciuta come un’isola felice. 
E così avevano fatto.
Il tempo era passato e tutti gli abitanti del Borneo avevano sentito la mancanza dei Paok.
Quando le piogge erano finite , nessuno aveva invitato i fiori a sbocciare. Quando l’aria si era fatta calda nessun germoglio era apparso sui rami degli alberi. Nessun frutto era maturato. Gli animali delle foreste non avevano trovato più nulla per sfamarsi. La situazione era disperata.
L’assemblea degli animali si era riunita per  risolvere il drammatico stato di cose e aveva chiesto consiglio ad un  saggio che aveva sentenziato: “Senza il canto dei Paok  non nasceranno più fiori e senza fiori non avremo più frutti da mangiare. Uno di noi deve andare a cercare i Paok  , raccontare cosa succede e persuaderli a tornare nella foresta” .Tutti però avevano rifiutato di andare a cercarli. Solo una piccola mosca e una farfalla si erano fatte avanti e avevano detto: “ Noi siamo piccole e deboli, ma non abbiamo paura” e così erano partite. 
La ricerca non fu facile fino a quando non venne loro suggerito di andare nella grotta del pipistrello…
Lo chiamarono ad alta voce e gli chiesero se conosceva i Paok . Sì, lui li conosceva e indicò dove trovarli. La mosca e la farfalla li incontrarono e li implorarono di tornare, ma i Paok vivevano bene sulla montagna azzurra e i loro figli erano al sicuro. “Non potete rifiutare di aiutarci, insistettero la mosca e la farfalla disperate, gli animali muoiono di fame e senza fiori moriremo tutti”. “Forse c’è una soluzione, disse la femmina della coppia Paok , ho lasciato tre  mie uova sul monte Kinabalu, se riuscite a prenderle e a portarle a Sarawak, lì potranno essere covate da un nostro parente e quando i piccoli nasceranno, potranno cantare inneggiando alla vita e ai fiori”…          
Al loro ritorno a Sarawak la mosca e la farfalla annunciarono “portiamo buone notizie”. Furono tutti felici, ma pensarono che si doveva andare a parlare con il grasso Ika e concludere un accordo con lui per assicurare un futuro tranquillo agli uccellini. “Non farò male a nessuno di quelli che verranno a bagnarsi nelle acque del fiume, promise Ika,  ma dovranno rispettare le mie regole. Il fiume è la mia abitazione, chiunque vorrà usarla, dovrà avvertirmi e rispettarla.”
Da quel giorno nel Sarawak. tutto tornò ad essere pieno di fiori, di frutti e dei canti dei Paok .

Titolo:  La saggezza e la forza.

Ambientazione (solo per grafica): Il territorio del Tibet è forse il più elevato del mondo. L'altipiano tibetano ha infatti un'elevazione media di 4000 m . ed è circondato da vette che superano i 6000 m . A Sud è limitato dalla catena dell'Himalaya che, con il monte Everest , sul  confine tibetano-nepalese, raggiunge la massima altitudine del globo, 8.848 m.

Speaker: Oggi vi porto in uno dei paesi più alti del mondo : il Tibet. Il popolo tibetano, dato il suo isolamento geografico, è rimasto molto attaccato alle sue tradizioni e alle sue leggende e ha conservato, con orgoglio, abitudini di vita in cui non ha trovato  posto lo sviluppo industriale. 
Considerano le fiabe una parte importante della loro letteratura e per questo hanno affidato la loro pubblicazione  ad un editore indiano. 

 La saggezza e la forza.

Una volta un topolino cadde in una vasca piena d’acqua. e non riusciva a uscire.  Cercava disperatamente di attirare l’attenzione di qualcuno, ma nessuno sentiva il suo squittio. Per fortuna passò lì vicino un elefante che lo tirò su con la sua proboscide. Il topolino lo ringraziò moltissimo e gli promise di ricambiare il suo aiuto con un gesto di gratitudine. 
 L’elefante rise a quelle parole . Ma, dopo qualche tempo, dei cacciatori catturarono l’elefante e lo legarono saldamente con una corda in attesa di portarlo via il mattino seguente. 

Durante la notte però il topolino  comparve vicino all’elefante, ormai privo di forze dopo i vari tentativi per liberarsi . Cominciò subito a rosicchiare le corde e dopo qualche ora di duro lavoro, e prima dell’alba, l’elefante fu libero e il topolino disse: “ Vedi elefante, anche un topolino, a volte, può fare quello che non può fare un elefante con tutta la sua forza”.
-------------------------------------------------------------------------------------------------------------------- 



Titolo:  Il pentimento del pellicano.
Fiaba Persiana

Ambientazione (solo per grafica): ??????????

Speaker: ???????

Il pentimento del pellicano
C’era una volta un pellicano molto vecchio che aveva difficoltà a catturare i pesci di cui nutrirsi  e poter vivere. Stava lunghe ore sulla riva del fiume ad aspettare i pesci che però scappavano tutti. Era ormai così affamato e denutrito che era ridotto pelle e ossa. Unica possibilità  che gli restava era di usare l’astuzia. Così si mise sulla riva del fiume e cominciò a piangere e a lamentarsi. Un pesciolino lo sentì e si commosse anche se sapeva che il pellicano era un suo nemico, ma soffriva e così gli disse “Perché piangi? “ “Perché sto per morire. Ho fatto  tanto male a molti pesci e vorrei  chiedere perdono a tutti”. Il pesciolino si commosse davanti al pentimento del pellicano e gli credette. Corse a chiamare gli altri pesci per portarli vicino  al pellicano morente. Gli altri pesci però restarono dubbiosi e non si mossero. Il pesciolino allora tornò  da solo dal pellicano che si mostrò molto triste e propose al pesciolino di legare  il suo collo con un filo d’alga per vincere così la diffidenza degli altri pesci e poter chiedere loro perdono.
Il pesciolino considerò buona questa idea e si avvicinò al collo del pellicano che se lo inghiottì in un solo  boccone.

